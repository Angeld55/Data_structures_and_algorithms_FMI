

##  Графи
Видове графи:

-   ориентиран / неориентиран
-   тегловен / нетегловен
-   обикновен граф/ мултиграф 

Пример за обикновен неориентиран тегловен граф:

![Example graph](https://i.ibb.co/WtG5SVK/ea2UI.png)

Графите могат да се представят по различен начин в зависимост от това **какъв граф ни трябва и какви са ни целите.**
Реализация на граф за **общо предназначение няма**.
Графите (като абстрактна стуктура от данни) трябва да имат част от следните операции:

 - addVertex - добавяне на нов връх
 - removeVertex - премахване на връх
 - addEdge - добавяне на ново ребро
 - removeEdge - премахване на ребро.
 - getSuccesors -  взимане на наследниците на връх.
 - getPredecessors -  взимане на предшествениците на връх.
 
 (ако графът е неориентиран, последните две функции могат да бъдат обобщени в една - getNeighbours)
###  Реализация от семинара
На семинара (и след корекции след него)
реализирахме **тегловен ориентиран мултиграф.**  
Защото е най-общ и чрез него сравнително лесно се постигат останалите графи.
В нашата реализация, можем при създаването на графа да определим **дали той да бъде ориентиран**.
 - Ако изберем да е **неориентиран**, то за всяко извикване на функцията  **addEdge** добавяме две ребра - по едно за всяка посока.
 - **Нетегловен граф** можем да представим като **тегловен**, на който всички ребра са с **тегло 1**.

###  Представянията на граф, реализирани на семинара
Тук ще опишем представянията, които реализирахме по време на семинара:
 1. **Списък на наследници. (Adjacency list)**
 
Всеки връх _v_ се пази списък с върховете, към които сочат ребрата започващи от _v_.  Ако графът е претеглен **(както в нашата реализация)**, към всеки елемент от списъка с наследниците се добавя допълнително поле, показващо цената на реброто до него.

![enter image description here](https://i.ibb.co/93vYKj4/gr1.jpg)


2. **Матрица на съседство (Adjacency matrix)**

Матрицата се състои от n реда и n стълба, където n е броят на върховете в графа. Всеки ред и стълб съответстват на конкретен връх. Ако има ребро между връх 1 и връх 2 то елементът на позиция [1][2] е тежестта на реброто, а ако няма ребро – 0.

![enter image description here](https://i.ibb.co/C5hGm4q/graph-representations3.png)


 *Забележка 1* : При тази реализацията на граф не можем да имаме ребро с тегло 0. Тогава стойността 0 в матрицата ще бъде двусмислена.
 
 *Забележка 2* : При тази реализацията на граф не можем да имаме повторение на ребра (графът не може да е мулти).


  3. **Списък на ребрата (Edges list)**
  
 Представя се, чрез списък от наредени двойки (vi, vj)_, където съществува ребро от _vi_ до _vj. Ако графът е претеглен **(както в нашата реализация)**, то вместо наредена двойка имаме наредена тройка, като третият ѝ елемент показва какво е теглото на даденото ребро.
 
 ![enter image description here](https://i.ibb.co/BLGvDLd/unnamed.jpg)
